# Så går vi ner i vår anropsstack

Uppgiften består av en kompilerad binär som implementerar en enkel recursive descent-parser. Denna kontrollerar så att en textfils innehåll följer flaggformatet, men har modifierats lite grann för att varje tecken i flaggan (i alla fall det mellan "{" och "}") ska generera ett funktionsanrop där tecknet lagras som en lokal variabel. Genom att låta programmet krascha när hela flaggan har lästs in så kommer anropsstacken att bestå av en mängd anrop där varje sådant lagrar ett tecken av flaggan vid `$rbp-4`. Alla dessa anrop och variabler kommer att sparas i den coredump-fil som skapas när programmet kraschar, vilket gör det möjligt att se vilken data som programmet anropades med. Hela flaggan kan rekonstrueras genom att gå igenom anropsstacken nerifrån och upp och läsa ut den lokala variabeln för varje anrop.

# Sudda, sudda, sudda

En bild på ett (påhittat) bank-/kreditkort har fått kortnumret (flaggan) utsuddat digitalt. Med hjälp av skriptet som skapade bilden, vilket ges i uppgiften, kan man gissa numret via en effektiv form av bruteforce. Genom att tecken för tecken skapa en ny bild (med ett skript) och sudda ut numret på samma sätt så kan det jämföras pixel för pixel mot bilden i uppgiften. I och med att utsuddningen sker med en relativt liten radie så går det att lista ut varje tecken rätt så oberoende av dess grannar, då den gissning som ger minst skillnad mot originalet borde vara korrekt. Möjligheten att gissa rätt siffra beror lite grann på hur pass nära rätt värde som de angränsande siffrorna är, så det kan krävas två eller tre iterationer för att få alla siffror korrekta.
